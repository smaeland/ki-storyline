# MGBNA201 Naturfag 1, emne 2 - Fysikk og kjemi for grunnskulen

### Innhald og oppbygging

Naturfag 1 er sett saman av to emne, kvart på 15 studiepoeng:

*   Den levande naturen 1
*   Fysikk og kjemi for grunnskole

Gjennom Naturfag 1 møter studentane sentrale naturfaglege og naturfagdidaktiske tema som er relevante for undervisning i naturfag i grunnskulen på 1.-7. steg.

Emnet gjev studenten fagleg tryggleik i tema innan fysikk, kjemi, geologi og teknologi som er sentrale i naturfag for 1.-7. steg. Studenten utviklar ferdigheit og generell kompetanse i å introdusere naturfag for dei yngste elevane, og rettleie elevane si utvikling i dei neste stega i skulen. Utvikling av elevar si sansing, oppdagarglede, undring, naturglede og naturfagspråk er ein viktig del av denne kompetansen. Studenten lærer og å legge til rette for utforskande undervisning. Fag og didaktikk vert sett på i samanheng. Emneplanen følgjer progresjonen i praksis og i dei fagovergripande tema slik det går fram av studieprogramplanen og emneplanen for praksis for det aktuelle året.

Emnet undervisast på engelsk om 3 eller fleire utvekslingsstudentar veljar emnet.

### Læringsutbytte

Ved fullført emne skal studenten ha følgjande totale læringsutbytte:

_Kunnskapar_

Studenten

*   har kunnskap om namnsetting, oppbygging og eigenskapar til vanlege kjemiske stoff, og kan bruke periodesystemet til å forklare dette
*   har kunnskap om utrekning av stoffmengd og masse
*   har kunnskap om bruk av ulike typar modeller for å forklare og konkretisere ulike fenomen i kjemi og fysikk
*   har kunnskap om omgrepet energi kan knytte saman ulike fenomen innan fysikk og kjemi, og illustrere dette ved praktisk og variert undervisning
*   har kunnskap om modellar for solsystemet og kan gjere greie for desse kan brukast til å forstå ulike fjerne og nære fenomen
*   har kunnskap om bølger, lyd og lys, kjenner til forsøk og aktivitetar som kan forklarast med kunnskap om ulike bølgefenomen, til dømes drivhuseffekten
*   har grunnleggande kunnskap om det geologiske kretsløp, platetektonikk og ytre krefter, og korleis geologi saman med fysikk og kjemi nyttast til å forstå klima og jordas utvikling over tid
*   har kunnskap om vær og klima og kan knytte det til problemstillingar rundt utdanning for berekraft
*   har grunnleggande kunnskap om teknologi og digitale verktøy knytt til naturfag, og kjenner til formålet med teknologi som tema i skulen
*   har grunnleggande kunnskap om utforskande arbeidsmåtar og dette er knytt til elevane si utvikling av det naturfaglege språket

_Ferdigheiter_

Studenten

*   kan gjennomføre tverrfagleg undervisning som knytt saman fysikk, geofag, kjemi og teknologi
*   kan bruke relevant utstyr til å gjennomføre aktivitetar og målingar, og vurdere nødvendige tryggingstiltak
*   kan gjere koplingar mellom observasjonar og modellar
*   kan bruke naturfagleg kunnskap til enkel problemløysing
*   kan gjennomføre naturfagleg undervisning med fokus på teknologi og programmering, og nytta relevante digitale verktøy

_Generell kompetanse_

Studenten

*   kan analysere og bruke gjeldande læreplan for å utvikle og vurdere eigen naturfagundervisning
*   kan legge til rette over overgangen mellom skulens alderssteg
*   kan drøfte eiga rolle, praksis og utviklingsmoglegheiter som naturfaglærar
*   har innsikt i naturfag og naturfaglærars rolle i utdanning for berekraft
*   har grunnleggande kunnskap om naturvitskaplege praksisar og tenkemåtar som grunnlag for kritisk tenking
