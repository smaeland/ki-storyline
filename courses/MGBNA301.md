# MGBNA301 Naturfag 2, emne 1 - Fysikk og kjemi i utdanning for berekraft

### Innhald og oppbygging

Naturfag 2 er sett saman av to emner, kvart på 15 studiepoeng:

*   Naturfag 2, emne 1 - Fysikk og kjemi i utdanning for berekraft
*   Naturfag 2, emne 2 - Den levande naturen 2

Begge emna er lagt til vårsemesteret tredje studieår. Det vert lagt til rette for utveksling dette semesteret.

Naturfag 2 supplerer naturfag 1 både i breidde og djupne. Miljø og berekraftig utvikling vert vektlagt i kurset.

Fag og didaktikk vert sett på i samanheng og emna som takast opp skal gje fagleg og didaktisk tryggleik for arbeid med sentrale område av naturfaget for steg 1 - 7 i grunnskulen.

Naturfag 2 emne 1 bygger på naturfag 1 emne 2.

Gjennom dette emnet får du djupare kunnskap innan fysikk og kjemi. Kunnskap innan desse områda vert knytt til teknologi og miljø- og klimaspørsmål. Du lærer å bygge progresjon frå byrjaropplæringa til innlæring av meir avanserte og komplekse omgrepsstrukturar. Du vidareutviklar og eiga evne til å leie utforskande arbeid og å vidareutvikle elevar sine utforskande ferdigheiter. Fag og didaktikk vert sett på i samanheng.

Emneplanen følgjer progresjonen i praksis og i dei fagovergripande temaa slik det går fram av studieprogramplanen og emneplanen for praksis for det aktuelle året.

Emnet undervisast på engelsk om 3 eller fleire utvekslingsstudentar veljar emnet.

### Læringsutbytte

Ved fullført emne skal studenten ha følgjande totale læringsutbytte:

_Kunnskapar_

Studenten

*   har kunnskap om ulike stoff sine kretsløp i naturen og deira rolle i menneskapte endringar i naturen
*   har kunnskap om organiske stoff som vi bruker i kvardagen
*   har utdjupande kunnskap om kjemiske reaksjonar og utrekning av konsentrasjonar og tillaging av løysingar
*   har kunnskap om korleis kontekstbaserte undervisningsformer kan verte knytt til naturfaglege, etiske, og miljømessige problemstillingar
*   har kunnskap om elektronikk, gravitasjon og elektromagnetisme knytt til produksjon av elektrisk energi
*   har kunnskap om korleis modeller i fysikken utvikla seg på 1900-talet og korleis dette skapa ny innsikt om verda frå dei minste til dei største storleikar
*   har kunnskap om korleis naturvitskapen har utvikla ulike modellar og korleis slike modellar blir brukt til å forstå naturvitskaplege idear
*   har utdjupande kunnskap om utforskande undervisning og kan knytte det til naturvitskaplege praksisar og tenkemåtar

_Ferdigheiter_

Studenten

*   kan handtere kjemikaliar og lage kjemiske blandingar og løysingar
*   kan vurdere usikkerheit og feilkjelder i målingar
*   kan bruke kunnskap i fysikk og kjemi i samband med problemstillingar knytt til teknologi og samfunn
*   kan leggje til rette for kreativ, praktisk utforskande undervising i naturfag som gjev god progresjon mellom ulike steg
*   kan analysere, vurdere og dokumentere elevar si læring og gi læringsfremjande tilbakemeldingar i naturfag
*   kan finne, vurdere og vise til naturfagleg og naturfagdidaktisk forsking, informasjon og fagstoff og bruke dette i undervisning og drøfting med kollegaer

_Generell kompetanse_

Studenten

*   har ei forskingsbasert tilnærming til eigen praksis som naturfaglærar
*   har innsikt i naturfaget si særskilte rolle som allmenndannande fag
*   kan knyte eiga rolle som naturfaglærar til etiske, sosiale, økonomiske og politiske problemstillingar som angår naturvitskap og teknologi i samfunnet
